---
icon: fas fa-screwdriver-wrench
order: 6       
---

De kast bestaat uit twee grote delen, een binnenkast en een buitenkast. Ze is ontworpen met voorradige materialen, grotendeels gerecupereerd uit het project van afgelopen jaar. De binnenkast huist de elektronica en de lades. De buitenkast trekt de binnenkast in plaats en zorgt voor een mooie afwerking van het geheel. De buitenkast kan aan de hand van enkele bouten losgemaakt worden van de binnenkast, dit is ideaal voor onderhoud of het verplaatsen van de kast. De gebruikte onderdelen zijn ook te vinden in de BOM.

<img src="{{ '/assets/img/Kast/Buitenkast_concept.png' | relative_url }}" alt="Buitenkast concept" width="400" style="border-radius: 15px;" />

Een belangrijk aspect waarmee we rekening hebben gehouden tijdens het ontwerpen van de vertical farm is de modulariteit. Dit slaat zowel op de mogelijkheid de kast te personaliseren aan verschillende noden als op de mogelijkheid om de kast (makkelijk) te verplaatsen en te onderhouden. Bij de opdracht van een vertical farm voor een huishoudelijke setting dachten we aan een kast. De vertical farm is dan ook gebaseerd op een (koel)kastontwerp. Er is hierbij een vast deel elektronica en schappen (lades) in de kast die naar persoonlijke voorkeur ingericht kunnen worden.

De volledige kast staat ook op wieltjes, dit maakt het mogelijk de kast makkelijker te verplaatsen. De kast is momenteel 2m33 hoog, dit wil zeggen dat ze rechtop niet onder een normale deuropening past. Dit is echter een designkeuze verbonden aan de beschikbare aluminiumprofielen waaruit het frame is gemaakt. In de toekomst zou de kast kleiner gemaakt kunnen worden aangezien de volledige hoogte niet wordt benut. De kast heeft wel een normaal kastformaat en kan verplaatst worden met een aanhangertje of een kleine bestelwagen. Door het gebruik van aluminiumprofiel is de kast ook relatief zwaar. Dit is een overweging gemaakt in verband met meerdere factoren. Het gebruikte aluminiumprofiel heeft namelijk meerdere voordelen zoals stevigheid en het in plaats houden van buigend hout. Voor het verplaatsen van de kast kunnen de reservoirs makkelijk uitgenomen worden. Dit werkt net als de lades met een simpel schuifsysteem. Voor het mengreservoir moeten de UV-C lamp en mogelijks de probes eerst losgekoppeld worden. Ook de lades kunnen uit de kast gehaald worden, er dienen slechts enkele verbindingen verbroken te worden.

<img src="{{ '/assets/img/Kast/Binnenkast.png' | relative_url }}" alt="Binnenkast" width="400" style="border-radius: 15px;" />

De modulariteit komt ook terug in onze componentenkeuze, de specifieke componenten worden besproken in de overeenkomstige pagina's. De kast kan ingericht worden met meerdere lades. De modulariteit bevindt zich hier in het makkelijk uitnemen en verplaatsen van lades. De kast geeft zoals eerder vermeld ook de mogelijkheid tot meerdere systemen. De enige beperkende factoren zijn hierbij de afmetingen van de lade, het gebruik van dezelfde connector en een 8mm quick-connect. Om een lade los te koppelen dienen enkel de power losgekoppeld te worden, en bijkomend de watertoevoer voor plantenlades. Voor het loskoppelen van de power dient men eventueel de beveiliging eerst los te schroeven. De volledige kast plugt rechtstreeks in een stopcontact en heeft een eigen aan-uit switch. Dit zorgt ervoor dat de kast overal binnen het huis geplaatst kan worden. Daarnaast heeft ze een veel gebruikt netsnoer zodat de kabel makkelijk vervangbaar is bij schade. Verdere beveiliging gebeurt aan de hand van een eindloopschakelaar besproken in Water. De modulariteit komt ook terug in de voorziening en afvoer van water. Om waterafvoer te voorzien over meerdere niveaus maken we gebruik van een modulair systeem. Hiervoor maken we gebruik van een PVC-pijp om de rest van de kast te beschermen tegen waterschade. Het is een simpel ontwerp met veel mogelijkheden. De buis kan ook verwijderd worden voor onderhoud of bij slijtage. Met een PVC primer zou de buis ook wit geschilderd kunnen worden, wat ten voordele zou zijn voor de reflectie van licht, voor een eerste fase hebben we dit echter achterwege gelaten uit kostoverweging. Ook hier wordt dieper op ingegaan op de pagina van water.

Ook de plantenbakken zijn makkelijk uitneembaar uit de lades voor onderhoud, het verplaatsen van de kast, etc. Om de plantenbakken te demonteren dient men enkel de watertoevoer los te koppelen, deze is normaal al losgekoppeld indien de lade ook wordt verwijderd. De bakken zijn ook geschikt voor meerdere substraten en werkingsprincipes. Dit geeft de mogelijkheid om de kast steeds verder te ontwikkelen en aan te passen. De plantjes zijn makkelijk uitwisselbaar. Dit zorgt ervoor dat er meerdere plantjes gezaaid en geoogst kunnen worden. Om bij te houden welke plantjes aanwezig zijn in de kast en het systeem modulair aan te passen naar de aanwezige plantjes wordt ook gebruikgemaakt van RFID. Op deze manier kunnen de voorziening van licht en water zo goed mogelijk geoptimaliseerd worden.
